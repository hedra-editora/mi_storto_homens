\section{O Encontro de dois grupos locais}

2. Ytakatat andyk ta'ãt yn hoop

3. Ambyyk ytaotyt oko ta'ãt yn hak

4. Ytaakat hak, ytaakat hak

5. Ambyyk ytakatat okot hoop, aldeiasogng

6. Ambyyk ytaso'oot taso katapaty

7. Katapaty, iiso bity

8. Iiso bity ho horot

9. Katapa hyk

10. ``Yjxa iaka minãt haka? Yjxamon haka?''

11. Nakampok ta'ãt ot'ep ymbykiit

12. Ambyyk, naymbykyj ta'ãt a

14. Ambyyk, naymbykyj ta'ãt ymbykiit

17. ``Yjxa naka'agit hak'', naka'at ta'ãt ymbykiit

18. ``Yjso'oot hoop'', ytaka'at ta'ãt yta, ``opoko katapaty''

19. ``Yjso'oot hoop''

20. Nakamboop pa

21. Imbodni pa

22. Ambyyk, ytaotyt okot ta'ãt yta

24. Koj, nayryt yandikit ymbykiit

26. Ytakatat ta'ãt yn

27. Terek terek terek, otam

30. Ytaso'oot ta'ãt yn idep otaty yn

31. Jyjy kip esety

32. Ytaso'oot ta'ãt, ytakatat oko ta'ãt, ytakahot okot ta'ãt, otam Popat

33. O'anat nakakit ta'ãt taso

34. ``Taso naakat ma'', naka'at ta'ãt ymbykiit

35. Ytakahot ta'ãt atyym yta

36. Yno yrypat iakat

37. Terek terek terek otam, iri'aj iambisogng

38. Taambisogng toroko'o, iri'aj opok ako ma

40. Terek terek terek otam

41. Jygng jyk yta ipityp

42. Nakapi ta'an ymbykiit

43. ``Opok naakat'', naka'at ta'ãt ymbykiit

44. Yjotyyt yjhot oko yjxa, hot okodn

45. Ambyyk, naymbykyj oko saryt taso

46. Taso kywyti kywyti

47. ``Ãh, ipopit naakaj opok!''

48. ``Yjso'oot y'i! Kahyt iasogng''

49. ``Akywyti hap, aramemy''

50. Otit nakaki ta'ãt opok otity

52. Ytaandikit naymbykyj i

53. Atykiit naymbykyj ta'ãt, nakaheren ta'ãt i, taso

54. Okõrã paraki itikydnan

56. Naapit ta'ãt Eremby Byyt bykiit

58. ``Ambyyk, ytayryt ta'ãt'', ypara'i

59. Ytakatat ta'ãt

61. ``Ãh'', iri'aj ymbykiit

62. Ytakatat yn sik sik sik, dok

64. ``Hong

65. ``Hong, hong, hong'',

66. Otam, naka'adn saryt ambip

70. Naka'a saryt Eremby Byyt bykiit

72. Poogn, som sõwõrã pitat impan

73. Nakampi i

74. Sosyp, iri'aj, tek tek, jyk

76. ``Hak naakat, aso'oora ikyn''

78. Nakatat saryry i kyn

79. Sosyp, ba

86. ``Ysotidna yno, amboryra kagngoop''

88. ``Aoky padna! Aoky padna! Aheredna myn'i''

89. Namboryt saryt i

90. Tek, tek, atop

91. ``

92. ``Akot, hoop naakat yota'', naka'a saryt i

93. Jyk, naka'otowak saryt iohen

98. ``Morãmon y'i asat?''

99. ``A naka horo ysat'', naka'a saryt i

101. ``Aota he?''

102. ``Hori yota''

104. ``Aa yjso'oot, yjse'y ikytopoty, yjpyt'y him ty''

105. ``Him naka'a tykat ipyp''

106. ``Taso pykop naaka horo haka''

107. ``Morã ioky 'õromo?''

108. A naoky horo ytaam'a saryt yn

109. ``Ah, yjso'oot himty''

110. Jyryj jyryj jyryj otam

111. kinda pe'ep yn nam'a tyki'oot

112. ``Ãh yjso'oot, yjso'oot ysyp'et, yjse'y kytopoty''

113. Kahot terek terek otam

116. ``Ah, yjxa nakam'an ajxat''

117. ``Yjxa ytat, yjxaa, Byyjyty 'osop aky ytat''

118. ``Ambo kangoop, naambot ta'ãt ypyp''

119. Marang marang ypyp

120. ``Ãh'', ytakahadn ta'an ityyta. ``Ta'i apyeso?''

122. Hadn hadn, ytaka'at ta'ãt yn

123. Otam kayt ta'ãt ymbykiit kangoori

124. Tek tek otam

125. ``mynda taso iymbykyj'', naka'a ta'ãt ymbykiit

127. ``Aka padni, i 'it naakat''

128. ``Ojo'a'', nakahot ta'ãt

131. ``Y'a tyki, yhaj, ambo ano, yhaj?''

132. ``Y'a tyki yno, ykeet'', naka'a ta'ãt ymbykiit

133. ``Y'a tyka'oomi yno aandikitat. Ynty anapi horo ykeet?''

135. ``Ysoyng horo ykeet, ytasoyng pita ykeet, opok akat ytakakãran an''

136.``Opok aka, yhaj, yn naakat yhaj!''

137. ``Yn naakat isondyp ajxat, yn naakat iherednan''

138. ``Ojo'a!'' Nakaredn'oot taso, here here naka'at taso, nakahot taso

139. Ybykiit natooto'oot Nyorem bykiit.

142. Koj, ipi ta'aman, ytaoty, Antônio Paulo bykiit, nakahot Eremby Byyt bykiit

143. Atop, koj atytap tyym taso myhin tyym, ipyeso tyymo

144. Ambyyk, ``imbodna midni 'õrom herednipa?'', nam 'a ta'ãt yjiriso

146. ``Yjpon ry'i'', naka'a tã'ãt Kybygngã bykiit. Pereira sino.

147. Koj koj pi'ina tat yta yno, yn myry'ino ymyrytat

148. ``Aso'ooto mini an 'õrom herednipaty, ysyp'et?'', nam'a ta'ãt
Antônio Paulo bykiit

149. ``Hoop nakakit 'õrom yponpap''

150. ``Yso'oori yry yno'akyn''

151. ``Yjso'oory'i ysyp'et''

152. Andikitat itat tim'an, ipykydn tin'an, i'a heredn nodoto padnoko
saryty padni'a; pyfogidn a

153. Ho ho ho ho ho tim'at

156. ``Ypyso'ootyn soro'a ysyp'et, ejo pip hak naka'agngit 'õrom hak
bypiit''

157. ``Yjso'oot yjxa ari''

159. Yta napon pon pibmki ta'ãt padni, ytambikira ytakasyp ytahadna pip

160. Koj koj, terek terek ytaka'a andyk, terek terek terek,

163. ``Mã'ah, mã 'õrom a, yjxa ioky''

165. ``Ioky!''

168. Nakaheredn tek tek tek

169. ``Kinda sara pita myrymon yntipopiit''

170. Dokon ãkãran ytakakãran ta'ãt yn

171. ``Morã kyyn apon pona' y i?

173. ``Morãmon y'i an tioky tyka? Morãmon? Ombaky eemo mon?''

174. ``Ombaky eem aka, irisa nakat''

175. ``Morãsogng an i taherednaki y i'', ytaka 'a ta'ãt yn

176. ``An i'y irisa?''

177. ``Yn naka'yt irisa yn'', ytaka'a ta'ãt yn

178. ``Ojo'a, yn naka 'yt yn tyym''

180. Nakatat oko ta'ãt pak tam panty

181. Ho ho ho ho jydn

182. Natambykyj oko ta'ãt, syyk here, mã'a

184. Dok dok

185. ``Yjhodn yjxa, yjxa ikydna taso haka''

186. ``Pyryryt tysypyn i a, iaopyj tyka''

187. Hadn hadn ta'a hitit, hadn hadn keerep takity, hadn hadn tairiso
ta'an tisoojototy

188. Hadn hadn ta'a hitity, hadn hadn

189. Hadn hadn tõ, hadn hadn tõ

191. Nayryt ta'an ikeet, yrydn

192. ``Ajymbykyj tyso?''

194. ``Yjsyp'eto he?''

196. ``Ãh, iamini y'it ongoot anty?''

198. ``Yjhot, tamooj igo''

199. Atykiri imbodn oko padni, nakahot

200. Terek terek terek terek

204. Nakapon ta'an iota, ytakoro'op oky ta'ãt yn

206. Pyng pygng naosedna'oom ioky tykiiri, iota

208. ``Iora pita yota'', naka'a ta'ãt i

214. Nakahot ta'ãt taso

215. Ytakahori yta, yjhot

216. ``Ytamhora ykeet'', naka'a ta'an i

218. ``Hak ytaaka 'iri yn'', ytaka'a ta'ãt yn kahyt i'a tykiri

219. ``Ãh, ytakatari yno''

221. Cinco taakat naymbykyj oko ta'ãt kangoop

222. Pyrakinda otidna andyk ta'ãt opok tioky

223. Pyrakinda otidna andyk ta'ãt yjiriso

224. Ta'it oyty'oot nakasyp andyk hooop i, ymbykiit

225. Cinco nakakat, ambyyk naotyt okot kangoop

226. Ambyyk naotyt okot ykymbawak 'yt

231. Naymbykyj oko ta'ãt

235. Hoop taambip

237. Imbodni kinda yhot

238. Sypom yaki yn

239. Tek tek tek nakahaadn ymbykiit

241. ``Ambyyk ajxa mombykyj'', naka'at ta'ãt ymbykiit

247. Yam'asogng ytakatat ta'ãt

248. Terek terek terek ytakahot oko ta'ãt yta

249. Terek terek terek otam ytaka'a ta'ãt yta

252. ``Ayryra!'', naka'a ta'ãt taso

254. ``'Õrom ihook, 'õrom ihook, ny, ajporã! Ioky 'õromo ytahot!''

256. Ytakahot ta'ãt ytapon yta

257. Koj koj koj

259. Jydn, yjpyt

260. Kej, ytakatat ta'ãt yn

261. Ho ho ho,

262. ``'Irip naakaj yjhot. 'Irip naakaj yjhot so'oori''

263. ``Yjxa ioky 'iripo yjxa''

264. ``By! Yjxa ioky 'irip bosy''

266. Nakahot ta'ãt terek terek terek poo poo naka'a ta'ãt 'õrom pikom

267. ``Ma himo!''. Poo poo nakapykyna'oom isambibm i

268. Te teet jyk pyng myhin

269. Atykiri nayryt ta'ãt pãram

270. Pãram pãram, kookodn, pãram, pãram, kookodn iota

271. Nayryt oko ta'ãt iota dikit

272. Pãram pãram i'a naakat 'irip tikyrot ta'ãt

275. ``Ny, 'iripo, yn iokyj yryn 'iripo''

276. ``Hyy hyy hyy yry'i yn''

277. Ytakapykynan yn

278. Te teet ho ho ho

279. Yjygng tysypy'oot,

280. ``Tihori i bosy'', naka'a ta'ãt

282. ``Yjxa ioky!''

283. ``Hot yjso'oot!''

286. ``Hak naaka sõwom''.

288. Terek terek terek otam

289. `Epe'ot soka pyhaap okyp, aokyp

290. Tagng tagng tagng yparatat yn 'ep okyp

292. Kat isyp ta'am'an

293. Sombaakatat so'oot ojdn, naka'a ta'ãt it

294. Pikybm ojdn naka'a ta'ãt i engoopat

295. ``Koro hyp a'a''

296. Irom ypara'a'oom ti'i yn ity

297. ``Morã iakaj ipon'oot?''

298. ``Yn naakaj ipon'oot'', ytaka'a ta'ãt yn

301. Kapon ta'an yn, peng peng i tyym peng yn tyym, peng, peng peng pygng

302. ``'Irip yjxa tiokyt''

303. ``Yjhot! Him tyym naaka horo hywa''

305. Tek tek tek here

306. ``Morãkyn ajpon pona?'', naka'at ta'ãt isoojsok

308. ``Yta imtat yta 'õromo''

309. ``Bypan sypoty ypymbyyko''

310. ``Yombygymsogng y'a tykii padni yn'', ytaka'a ta'ãt yn

316. ``Ytaoky pita, yowoj''

317. ``Ojo'a''. 'Irip naaka my'an ajxa tiokyt''

318. Nakatat ta'an y'it tahajakyn

320. ``Iora!''. Nakatat ta'ãt akyn, koj

323. Nakahot, hoodn

324. ``Yrydn i, ajxa ioky 'iripo''

326. ``Hoori 'irip 'eweto''

327. ``Ynty isara'iri 'iripo''

329. Naymbykyj ta'an

334. Kiip poogng, naka'a ta'ãt iorojaty

336. Pak pak sang korot, sang korot, pyygng

338. Yta nakamkõrong ta'an 'iripo, yta nakamhibm ta'an 'iripo imkõrong,
imkõrong, imkõrong, pyygng

339. Namorenga tygng ta'ãt taso

342. Teng para'i hot, teng para'i hot

350. Ytaymbyj ta'an, terek terek otam akan

351. Ytaymbykyj yta. Sojxaty itioky ta'an ihot

352. Peng pygng paj syk pygng naka'a sõwon ta'ãt. Kangoop ytaymbykyj tyso'oot

353. Terek terek otam pak pygng ytaymbykyj yta

358. Yrydn, yta

359. Naaka hot okot ta'ãt taso

360. Kahyt ytakaheredn ta'ãt yta

364. Ihyk hyk nakat ijygng jygngan hopap

365. Yydn napy'odn py'odn ta'itity taso

367. ``Ynty tyym ty apara'i'', ykeet naka'a ta'ãt

369. Hot okot yta

371. Atykiri yta jygng jygng hoopap ipityp

372. Jyk ytaymbykyj oko kangoop

373. Pyygng pitat naka'at hak

374. Pyygng pita yta'i yta haka, ap ytaki yta ari

375. Ytambodnoko hak yta, aari yta jygng jyk yta'ipityp

379. Yta naakat hot ikit ytapitik

381. Ki ki ki pitat

382. Atyka naka'y nakambop i, naokyt opok oti

383. Morãsong ytaako pitadn, ymbykiit

384. Moraes apoposogng ytaako pitadn

385. Yta naamyn oko ywym

386. Kahyt ytakaki akat kahyt

388. Ymbykiitisok kahot aokot taso

389. Ymbykiit nataambykyj kangoop ipiiti

391. Morãsong kahot oko pawyyt taakan, taambip

393. Kahyt naako akat taso kahyt

394. Imbodnoko iakara naakat ny iondetep